Magistrska popravki:

1. Kakšen slovarček kriptografskih pojmov, npr.  https://lkrv.fri.uni-lj.si/popularizacija/monitor_pametne.kartice.3.napadi.in.obrambe.-.velike.skrivnosti.malih.kartic.pdf  - popravljeno, dodan slovar pojmov na začetek.
2. Za certifikat je vsekakor lepše uporabiti termin digitalno potrdilo - se strinjam (v Tabeli 2.1 sta uporabljena hkrati oba termina, kar se seveda ne spodobi). - popravljeno
3. Že v uvodu se mi zdi prav čudno, da ni praktično nobene reference  (npr. konec 1. odstavka). - popravljeno
4. Nima smisla, da zapišemo, da se mag. osredotoča, ko to počne avtor.  Tudi ne predstavlja naloga, pač pa avtor (običajno v 1. osebi množine).  - popravljeno Zaključek ne povzema, pač pa "mi". - popravljeno
5. Lepo je izpustiti kakšen "s pomočjo"  (npr. lahko bi rekli, da pišemo s pomočjo svinčnika,  a je čisto jasno, če rečemo, da pišemo s svinčnikom),  če že ne vse. -  popravljeno
6. Uvod je relativno kratek, pa je idealna priložnost, za reference  (zgodovinski kontekst oz. kaj so pred tem delom postorili drugi,  na čigar rame  boš stopil ...). (komentar: več citiranja)
7. Povzetek poglavij na koncu uvoda bi lahko bil veliko boljši  (bi bilo možno bralcu  predstaviti celotno zasnovo sistema?) ...
8. 2.1. O zaupanju se piše, kot da smo na filozofski.  S tem ni nič narobe (ker je vredno razmisliti, kako v resnici prepričati ljudi),  pa vendar je za ing./mag. na CS (FRI) potrebno biti bolj konkreten  in tudi vsaj namigniti bralcu, kje lahko to najde. (semantični kolaps, zaupanje --> 0/1), povzetek članka survey of trust
9. 2.1.1. Kako to, da se nikjer pristop kandidata ne naveže na računalniško varnost? (kako je trust povezan z računalniško varnostjo)
10. Reference malo popraviti, tako da se bo dalo v pdf dokumentu klikniti na njih  (torej naj naredi hyperlink povezave). - pri meni je v programu Adobe to trenutno že mogoče tudi na datoteki s Studisa.
11. Pred samo referenco v tekstu se spodobi postaviti še ime avtorja. - popravljeno, po večini dodani avtorji.
12. Matematični simboli so običajno v italic  (če jih daš med dva "dolarja",  npr. $A$ bo to naredil Latex). - popravljeno
13. Tri temeljne razsežnosti zaupanja: kompetentnost, integriteta in dobrohotnost ...  bi kazalo podrobneje predstaviti (srednji je kriptografski pojem, kaj pa druga dva?).  Tu je še pristnost, celovitost,... - tukaj gre za pojme, ki se ne tičejo kriptografije ampak zaupanja kot socialnega koncepta.
14. Zakaj se avtor prevaja očitne reči, npr. "V sistemu, ki je predstavljen v tej nalogi,  se atributi uporabljajo predvsem kot podatkovne lastnosti (angl. data properties) v ontologiji."  Podobno "business logic", ... - popravljeno, izbrisani nepotrebni prevodi
15. "Dokazni modeli temeljijo na preverljivih dokazih,  kot so digitalna potrdila, javni ključi ali kriptografski podpisi."  Čuden stavek (prevod?). - popravljeno, dodana dodatna pojasnitev, kaj se uporablja za dokazila.
16. Formule je najbolje oštevilčiti in pojasniti - popravljeno (in če kandidat ni avtor formule, potem mora biti poleg še  dobra in natančna referenca.  - popravljeno Na strani 7 je primer take formule (vendar še zdaleč ni edina, npr. tudi na str. 57). - popravljeno Pri njej ni definiran "n", pa "T", ... - popravljeno Pojme je potrebno definirati (vpeljati prej) in ne razlagati šele po enačbi. - popravljeno
17. Tudi tabele so brez referenc ali kakršnihkoli utemeljitev (npr. Tabela 2.1).  Samo naštevanje dejstev, ki bralcu vzbujajo rastoče nezaupanje.
18. tv --> \mbox{tv} (naredi macro) ali \text{tv}, sicer pomeni t*v, kar gotovo ni bilo mišljeno. Podobno "rtv",... "Cr" (na naslednji strani),... (kot je to storil za "old", "new",  "obs_scale", "prob_threshold", "deterministic", "combined", "PASS", ...). - popravljeno.
19. Na strani 8 sta dve formuli/enačbi, ki sta še bolj problematični.   Naj kandidat poda neoporečen dokaz, da je količina T(u,t) res na intervalu [0,1], da si vsaj na tem mestu nekoliko "umaže" roke. Naj pojasni tudi korelacijski faktor  (zakaj tako ime in za kakšno korelacijo gre)? - popravljeno, obe formuli dopolnjeni z pojasnitvami pojmov in dodan zahtevan dokaz.
20. Kaj je metrika? - popravljeno. Izbran je bil napačen izraz. V večini primerih zamenjava z besedo "merilo", ponekod namesto "telemetrijske metrike" zamenjane z "telemetrijski podatki".
21. "uteževanje" ??? Je to pregledal kakšen lektor? - velikokrat se najde v literaturi, zato sem tudi tukaj to uporabil. Primer (SURS): https://www.stat.si/StatWeb/File/DocSysFile/10960/Splosno_MP_Utezevanje.pdf  
22. DSCSA - kaj pomeni ta kratica? Pa kasneje "EMVS",... - popravljeno, dodano v seznam uporabljenih kratic.
23. "tehnologija veriženja blokov" - o tem bi bilo res potrebno povedati kaj na začetku.
    1. "kriptografski povzetek" ta pojem ni definiran, - popravljeno, zamenjano z zgoščeno vrednostjo, ki je definirana med pojmi na začetku prav tako ne "časovna oznaka",  - popravljeno, zamenjano s časovnim žigom, definirnim med pojmi. tudi ne pojasni, kaj pomeni "neujemanje celotne verige".  - popravljeno, dodana dodatna pojasnitev. Kaj je "proof of work" (oz. stake). - dodano v slovar na začetek. Pojasni tudi "Verige ... omogočajo nespremenljiv zapis dogodkov" - dodano pojasnilo v začetku poglavja (konec prvega odstavka). "sprožijo" - pojasni - popravljeno
24. t. i. --> t.i. (sicer nisem lektor oz. slavist) - mislim, da je pravilno s presledkom (vir: https://fran.si/134/slovenski-pravopis/3801786/t-i?Query=t+i&View=2)
25. "Tak posrednik se imenuje orakelj" (preveč splošno) - popravljeno
26. "...DID. DID..." slaba navada - popravljeno
27. "VC omogočajo prenos lastnosti ali certifikatov..." pojasni, na kaj misliš tu. - popravljeno, dodana obrazložitev, zakaj gre za omenjeni način prenosa lastnosti. 
28. "... varnosti, verodostojnosti in skladnosti ..." - veliko govora, malo dejanske analize. - V tem stavku ne vidim napačne uporabe terminov.
29.  Pod sliko je premalo pojasnil,  npr. pri 2.1 kaj je UI - glede na to, da je vse v slovenščini, bi morala biti "umetna inteligenca", pa skoraj gotovo ni. DON --> omrežja orakljev, shramba VC --> shramba dokazil VC ali preverljivih poverilnic,... Vsekakor se spodobi to pojasniti pod sliko. Za sliko 3.2 (pa tudi 3.3 in druge) velja enaka pripomba. - popravljeno, spremenjene slike in dodana pojasnila.
30. Poglavja, podpoglavja (npr. 1.2) oz. sekcije (ali lepše razdelki in potem podrazdelki - npr. 1.2.1). Primer napačne uporabe: podpoglavja 4.1.3. - popravljeno
31. Na stran 3.2. zares obupna izbira fonta za "kodo" (enako na naslednji strani in tudi kasneje). - popravljeno
32. razumevalnik? Ta beseda ne obstaja. Poišči boljšo. - popravljeno, zamenjano z besedo "sklepalnik".
33. Prevod na strni 39 "(event logs)" v resnici ni prevod, torej je potrebno bralcu pojasniti drugače. - popravljeno. 
34. kvorum -> soglasje? (pa zopet, nisem slavist!) - mislim, da gre tukaj za pravilen izraz. Kvorum v smislu, število akterjev za doseženje sklepa (vir: https://fran.si/iskanje?Query=kvorum&View=1)
35. 4.1.1: "namestimo" je to pravi izraz? - nisem našel drugega slovenskega izraza za "deploy"
36. '...iz podpogjavja o dokazanih modelih."  podaj številko in naredi hyperlink (ne moremo pričakovati, da bo bralec iskal ... - popravljeno
37. "{\bf Deterministični del} Deterministični del" (podobno "Verjetnostni del", "Kriterij in uteži", ,...) Zakaj ponavljanje - če že, potem manjka ločilo. - popravljeno, dodano ločilo.
38. pragovi --> stopnje (?) - v tem primeru gre za prevod "threshold", za katero je beseda prag najboljši prevod. Morda še "mejna vrednost"?
39. "Za vsak kriterij se vodi aposterior prazdelitve beta B(α, β), ki modelira zaupanje v izpolnjevanje tega kriterija." Rad bi, da kandidat demonstrira razumevanje tega stavka, kar pomeni, da bi moral temu nameniti vsaj en odstavek.
40. Na strani 63 v enačbi beseda "true" napisana v dveh različnih fontih. - popravljeno
41. ECDSA je potrebno do neke mere razumeti (to je podpis, ki izhaja iz DSA,  torej najprej pojasni DSA in nato zakaj si se odločil za uporabo ECDSA).
42. Model STRIDE - kaj je to? Brez reference? - popravljeno, dodana referenca.
43. Tabela 4.3 - večpodpisno uporavlja nje? To je potrebno pojasniti. - popravljeno, dodana pojasnitev.
44. "Ko se časovni žig izračuna v preteklost" POJASNITI  - popravljeno, dodana pojasnitev
45. Regresijski testi? Kaj je to? - popravljeno, dodana dodatna pojasnitev.
46. "Kot prikazuje tabela 4.3, je prvi sklop groženj povezan z nepooblaščenimi klici funkcij, ki spreminjajo stanje grafa zaupanja (angl. spoofing)."  To v oklepaju ni prevod, torej se kandidatu zopet ne da pojasnjevati (hiti). - popravljeno
47. Str. 81: kako je kandidat prišel do teh zaključkov? - na strani 81, je samo opis, kaj predstavlja tabela 4.4, zaključki niso omenjeni.
48. "S podpisanimi poročili in deterministično obnovo naslova iz podpisa lahko vedno pokažemo, kateri ključ je poročilo podpisal. Ker agregator dodatno hrani zgoščeno vrednost sprejetih poročil, je revizijska  sled za potrebe kasnejših sporov ali regulatornih pregledov relativno preprosto dostopna." Tule bo moral kandidat prepričati, da ve za kaj gre. Regulatorni pregled - slovenščina! Jaz sem npr. mislil, da je zato potrebna posebna kriptografska tehnika,  ki ji pravimo "preprečevanje zanikanja" (angl. non-repudiation:  preventing an entity from denying previous commitments or actions) - za to v resnici potrebujemo kriptografijo javnih ključev  (seveda pa jo je potrebno pred uporabo tudi razumeti).
49. "zahtevnejše zahteve" - res slab način izražanja. - popravljeno, zamenjano z "zahtevnejše omejitve".
50. "Vsak poseg v konfiguracijo, na primer dodajanje ali odstranjevanje oraklja, zamenjava agregatorja ali sprememba pragov zaupanja, bi moral biti transparenten, sledljiv in odobren s strani vnaprej definiranega kvora udeležencev." --- Kaj je kvor? Spelling!!!!??? - popravljeno
51. Dodatek A:  Čemu je namen 15 str. nečesa, kar je v resnici neberljivo. Ali naj kandidat pojasni, ali pa naj to izključi iz svoje naloge. - popravljeno, odstranjeno iz naloge.
52. Literatura bi lahko bila urejena po abecedi in napisana v skladi s kakšnim standardom, ne pa da je pomanjkljiva. - popravljeno, zamenjal sem stil citiranja v acm iz latexa.
       Prosim, da študent poda pisno utemeljitev za vsako točko in prepriča komisijo, da se je potrudil odpraviti vse podobne napake skozi celotno nalog.

